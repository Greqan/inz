# inz
Internetowa bramka sieciowa oparta o Arduino ADK i urządzenie z systemem Android
1.	Wstęp
Celem pracy inżynierskiej jest stworzenie urządzenia, które pozwalać będzie na zapis i odczyt danych telemetrycznych pochodzących z generycznych sensorów. Prototyp stworzony został przy wykorzystaniu płytki mikrokontrolerowej Arduino ADK oraz telefonu opartego o system Android. Motywacją do stworzenia projektu jest wypracowanie bezpiecznego systemu IoT, wykorzystującego transmisję kablową oraz protokoły sieci komunikacji ruchomej. Autor niniejszej pracy został także natchnięty poprzez pracę zawodową. Wraz z postępem technologicznym, który dokonał się na przestrzeni ostatniej dekady w dziedzinie telekomunikacji, firmy z branży informatycznej – a zwłaszcza te zajmujące się produkcją urządzeń końcowych, spotykają się z problemem zalegającego, przestarzałego już sprzętu. Poruszona niżej tematyka jest propozycją, pozwalającą na uniknięcie kosztownej utylizacji sprzętu. Bezużyteczne już urządzenia (pod kątem multimediów i wydajności) mogą zostać przydzielone do nowych zadań. Modemy radiowe w które są wyposażone mogły już dawno wyjść z użytku jeśli chodzi o najnowsze standardy komunikacyjne, lecz są całkowicie wystarczające do przesyłania danych Internetu Rzeczy.
